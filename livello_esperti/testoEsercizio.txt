


	
Laurea in Informatica, Corso di
Fondamenti di Programmazione
Edizione dell'a.a. 2010/2011 (Proff. Nicola Galesi, Riccardo Silvestri)

Esercizio Q.20091208-7: casino.c
Conoscenze necessarie per lo svolgimento: Arrays, Iteration



Testo

Un mazzo di 52 carte da poker si può rappresentare mediante 2 array paralleli: int valore[52] e int seme[52], di modo che, per ogni i tra 1 e 52, il valore della i-esima carta del mazzo è memorizzato in valore[i-1] (che può assumere i valori da 1 a 13 per, rispettivamente: Asso, 2, ..., 10, J, Q, K), mentre il suo seme in seme[i-1] (che può assumere i valori da 1 a 4 per, rispettivamente, Cuori, Quadri, Picche, Fiori).

Scrivere una funzione void shuffle(int valore[52], int seme[52]) che mescoli il mazzo di carte passato come argomento. In particolare, dopo il mescolamento, la probabilità di trovare una particolare carta in una particolare posizione deve essere uniforme.

Scrivere poi un programma che realizzi il seguente gioco tra N giocatori umani ed il computer (il banco). Inizialmente, ogni giocatore ha un uguale numero di fiche. Ad ogni mano:

   1. ogni giocatore effettua una puntata di una fiche;
   2. il banco distribuisce una carta (la prima del mazzo mescolato) ad ognuno degli N giocatori;
   3. il giocatore con la carta più alta vince tutte le fiche puntate nella mano corrente;
   4. se c'è più di un singolo giocatore con la carta più alta, il banco prende tutto. 

Il gioco termina quando le carte restanti del mazzo sono meno del numero di giocatori.
Il programma deve simulare il gioco, visualizzando il numero di fiche a disposizione di ogni giocatore ad ogni mano. 
